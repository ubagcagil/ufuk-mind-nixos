# Pena Manifestosu

Pena'nın, İstanbul’un hengamesinde saklı, küçük bir mabet olmasını hedefliyoruz.
Burada kimlikler kapıda kalıyor; içeri sadece insan olan girebilir.
Kahve bahane; asıl amaç, hayatın kozmik şakasına birlikte gülebilmek.

## Nedir?

- Yavaşlamanın, derin nefes almanın ve birbirine yaslanmanın alanı.
- Minimal, dingin, sade; ama ruhu sıcak ve mülayim.
- Sanatın, düşüncenin ve sohbetin kafeinden daha önemli olduğu bir habitat.

## Ne değildir?

- Hustle, gösteriş, statü gösterisi mekânı değildir.
- Kimsenin kimseyi zorladığı, taciz ettiği, sınır ihlali yaptığı yer değildir.
- Tüketmek zorunda hissedilen ürünlerin dayatıldığı bir işletme değildir.

## Sözümüz

- Herkese eşit mesafede, hiyerarşisiz bir alan tutacağız.
- Kendimizi ve birbirimizi ciddiye alırken, hayatın kendisini ciddiye almayacağız.
- Para, Pena’yı ve içindekileri yaşatmak için bir araç olacak; amaç asla olmayacak.
