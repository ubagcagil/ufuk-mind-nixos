# Pena Ev Kuralları

1. **Sınırlar kutsaldır.**  
   Başkasının bedenine, özgürlüğüne, mahremine taciz yok. İhlal durumunda kapı dışarı edilirsin.

2. **Kimlikler kapıda kalır.**  
  Ünvan, para, statü burada geçmez. Hepimiz sıradan olma lüksüne sahibiz.

3. **Ciddiyet kapının dışında.**  
   Hayatla ve travmalarımızla dalga geçemeyen, kozmik şakaya ortak olamayan kişilik  burada pek rahat edemez.

4. **Hustle yok, akış var.**  
   Bağırarak yürütülen, çok ama çok önemli görüşmeler başka mekanların işi.  
   Burada iş yapılır ama panik yapılmaz.

5. **Tüketim zorunlu değil, saygı zorunludur.**  
   Bir kahvenin, bir suyun, bir sandalyenin emeğine saygı esastır. Az da alsan, çok da alsan; şükür ve nezaket makbuldür.

6. **Sarhoşluk değil, açıklık.**  
   Bilinç kapandığında, Pena ile ilişki de biter. Kendini taşıyamayanla nazikçe vedalaşırız.

7. **Herkes ilham alabilir, kimse zorlanmaz.**  
   Bağ kurmak teklif edilir, dayatılmaz. Sohbete katılmak serbest, kenardan izlemek de.
